<div class="stotra-section">
  <div class="stotra-title">वृक्षवल्ली आम्हा सोयरे </div>

  <div class="stotra-container" id="stotra-container" lang="mr">
    <p>
      
      वृक्षवल्ली आम्हा सोयरे वनचरे |<br>
      पक्षीही सुस्वरे आळविती ॥धृ.॥<br>
      येणे सुखे रुचे एकांताचा वास |<br>
      नाही गुणदोष अंगा येत ॥१॥<br>
      आकाश मंडप पृथ्वी आसन  |<br>
      रमे तेथे मन क्रीडा करी ॥२॥<br>
      कथा कमंडलू देह उपचारा | <br>
      जाणवितो वारा अवसरू ॥३॥<br>
      हरिकथा भोजन परवडी विस्तार |<br>
      करोंनी प्रकार सेवू रुची ॥४॥<br>
      तुका म्हणे होय मनाशी संवाद |<br>
      आपुलाची वाद आपणांसि ॥५॥

    </p>
    <p class="author">-संत तुकाराम महाराज </p>
  </div>
</div>
