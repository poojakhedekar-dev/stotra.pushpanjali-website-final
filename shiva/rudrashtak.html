<div class="stotra-section">
  <div class="stotra-title">रुद्राष्टकम् </div>

  <div class="stotra-container" id="stotra-container" lang="hi">
<p>
  नमामीशमीशान निर्वाणरूपं |<br>
  विभुं व्यापकं ब्रह्मवेदस्वरूपम् |<br>
  निजं निर्गुणं निर्विकल्पं निरीहं |<br>
  चिदाकाशमाकाशवासं भजेहम् || १ ||<br><br>

  निराकारमोङ्कारमूलं तुरीयं |<br>
  गिराज्ञानगोतीतमीशं गिरीशम् |<br>
  करालं महाकालकालं कृपालं |<br>
  गुणागारसंसारपारं नतोहम् || २ ||<br><br>

  तुषाराद्रिसंकाशगौरं गभीरं |<br>
  मनोभूतकोटिप्रभाश्रीशरीरम् |<br>
  स्फुरन्मौलिकल्लोलिनी चारुगङ्गा |<br>
  लसद्भालबालेन्दु कण्ठे भुजङ्गा || ३ ||<br><br>

  चलत्कुण्डलं भ्रूसुनेत्रं विशालं |<br>
  प्रसन्नाननं नीलकण्ठं दयालम् |<br>
  मृगाधीशचर्माम्बरं मुण्डमालं |<br>
  प्रियं शङ्करं सर्वनाथं भजामि || ४ ||<br><br>

  प्रचण्डं प्रकृष्टं प्रगल्भं परेशं |<br>
  अखण्डं अजं भानुकोटिप्रकाशं |<br>
  त्र्यःशूलनिर्मूलनं शूलपाणिं |<br>
  भजेहं भवानीपतिं भावगम्यम् || ५ ||<br><br>

  कलातीतकल्याण कल्पान्तकारी |<br>
  सदा सज्जनानन्ददाता पुरारी |<br>
  चिदानन्दसंदोह मोहापहारी |<br>
  प्रसीद प्रसीद प्रभो मन्मथारी || ६ ||<br><br>

  न यावद् उमानाथपादारविन्दं |<br>
  भजन्तीह लोके परे वा नराणाम् |<br>
  न तावत्सुखं शान्ति सन्तापनाशं |<br>
  प्रसीद प्रभो सर्वभूताधिवासं || ७ ||<br><br>

  न जानामि योगं जपं नैव पूजां |<br>
  नतोहं सदा सर्वदा शम्भुतुभ्यम् |<br>
  जराजन्मदुःखौघ तातप्यमानं |<br>
  प्रभो पाह्यपन्नममीश शम्भो || ८ ||
</p>

 </div>
</div>


