
    <div class="stotra-title">श्री शिवस्तुती (मराठी)</div>

    <div class="stotra-container" id="stotra-container" lang="mr">
        <p>कैलासराणा शिवचंद्रमौळी<br>
        फणींद्र माथां मुकुटी झळाळी<br>
        कारुण्यसिंधू भवदुःखहारी<br>
        तुजवीण शंभो मज कोण तारी ॥ १॥</p><br>

        <p>रवींदु दावानल पूर्ण भाळी<br>
        स्वतेज नेत्रीं तिमिरांध जाळी<br>
        ब्रह्मांडधीशा मदनांतकारी<br>
        तुजवीण शंभो मज कोण तारी ॥ २॥</p><br>

        <p>जटा विभूति उटी चंदनाची<br>
        कपालमाला प्रित गौतमीची<br>
        पंचानना विश्वनिवांतकारी<br>
        तुजवीण शंभो मज कोण तारी ॥ ३॥</p><br>

        <p>वैराग्ययोगी शिव शूलपाणी<br>
        सदा समाधी निजबोधवाणी<br>
        उमानिवासा त्रिपुरांतकारी<br>
        तुजवीण शंभो मज कोण तारी ॥ ४॥</p><br>

        <p>उदार मेरु पति शैलजेचा<br>
        श्रीविश्वनाथ म्हणती सुरांचा<br>
        दयानिधीचा गजचर्मधारी<br>
        तुजवीण शंभो मज कोण तारी ॥ ५॥</p><br>

        <p>ब्रह्मादि वंदी अमरादिनाथ<br>
        भुजंगमाला धरि सोमकांत<br>
        गंगा शिरीं दोष महा विदारी<br>
        तुजवीण शंभो मज कोण तारी ॥ ६॥</p><br>

        <p>कर्पूरगौरी गिरिजा विराजे<br>
        हळाहळें कंठ निळाचि साजे<br>
        दारिद्र्यदुःखे स्मरणें निवारी<br>
        तुजवीण शंभो मज कोण तारी ॥ ७॥</p><br>

        <p>स्मशानक्रीडा करितां सुखावे<br>
        तो देव चूडामणि कोण आहे<br>
        उदासमूर्ती जटाभस्मधारी<br>
        तुजवीण शंभो मज कोण तारी ॥ ८॥</p><br>

        <p>भूतादिनाथ अरि अंतकाचा<br>
        तो स्वामी माझा ध्वज शांभवाचा<br>
        राजा महेश बहुबाहुधारी<br>
        तुजवीण शंभो मज कोण तारी ॥ ९॥</p><br>

        <p>नंदी हराचा हर नंदिकेश<br>
        श्रीविश्वनाथ म्हणती सुरेश<br>
        सदाशिव व्यापक तापहारी<br>
        तुजवीण शंभो मज कोण तारी ॥ १०॥</p><br>

       <p>भयानक भीम विक्राळ नग्न<br>
        लीलाविनोदें करि काम भग्न<br>
        तो रुद्र विश्वंभर दक्ष मारी<br>
        तुजवीण शंभो मज कोण तारी ॥ ११॥ </p><br>
        
        <p>इच्छा हराची जग हे विशाळ <br>
         पाळी रची तो करि ब्रह्मगोळ<br>
         उमापति भैरव विघ्नहारी <br>
         तुजवीण शंभो मज कोण तारी ॥ १२॥ </p><br>
         
         <p>भागीरथीतीर सदा पवित्र <br>
         जेथें असे तारक ब्रह्ममंत्र <br>
         विश्वेश विश्वंभर त्रिनेत्रधारी <br>
         तुजवीण शंभो मज कोण तारी ॥ १३॥</p><br>

         <p>प्रयाग वेणी सकळा हराच्या<br>
       पादारविंदी वाहाती हरीच्या<br>
       मंदाकिनी मंगल मोक्षकारी<br>
       तुजवीण शंभो मज कोण तारी ॥ १४॥</p><br>

    <p>कीर्ती हराची स्तुति बोलवेना<br>
       कैवल्यदाता मनुजा कळेना<br>
       एकाग्रनाथ विष अंगिकारी<br>
       तुजवीण शंभो मज कोण तारी ॥ १५॥</p><br>

    <p>सर्वांतरी व्यापक जो नियंता<br>
       तो प्राणलिंगाजवळी महंता<br>
       अंकी उमा ते गिरिरुपधारी<br>
       तुजवीण शंभो मज कोण तारी ॥ १६॥</p><br>

    <p>सदा तपस्वी असे कामधेनू<br>
       सदा सतेज शशिकोटिभानू<br>
       गौरीपती जो सदा भस्मधारी<br>
       तुजवीण शंभो मज कोण तारी ॥ १७॥</p><br>

    <p>कर्पूरगौर स्मरल्या विसांवा<br>
       चिंता हरी जो भजकां सदैवा<br>
       अंती स्वहीत सुवना विचारी<br>
       तुजवीण शंभो मज कोण तारी ॥ १८॥</p><br>

    <p>विरामकाळीं विकळ शरीर<br>
       उदास चित्तीं न धरीच धीर<br>
       चिंतामणी चिंतनें चित्तहारी<br>
       तुजवीण शंभो मज कोण तारी ॥ १९॥</p>

    <p>सुखावसाने सकळ सुखाची<br>
       दुःखावसाने टळती जगाचीं<br>
       देहावसाने धरणी थरारी<br>
       तुजवीण शंभो मज कोण तारी ॥ २०॥</p>

    <p>अनुहात शब्द गगनी न माय<br>
       त्याने निनादें भव शून्य होय<br>
       कथा निजांगे करुणा कुमारी<br>
       तुजवीण शंभो मज कोण तारी ॥ २१॥</p>

    <p>शांति स्वलीला वदनीं विलासे<br>
       ब्रह्मांडगोळी असुनी न दिसे<br>
       भिल्ली भवानी शिव ब्रह्मचारी<br>
       तुजवीण शंभो मज कोण तारी ॥ २२॥</p>

    <p>पीतांबरे मंडित नाभि ज्याची<br>
       शोभा जडीत वरि किंकिणीची<br>
       श्रीदेवदत्त दुरितांतकारी<br>
       तुजवीण शंभो मज कोण तारी ॥ २३॥</p>

    <p>जिवाशिवांची जडली समाधी<br>
       विटला प्रपंच तुटली उपाधी<br>
       शुद्धस्वरें गर्जति वेद चारी<br>
       तुजवीण शंभो मज कोण तारी ॥ २४॥</p>

    <p>निधानकुंभ भरला अभंग<br>
       पहा निजांगें शिव ज्योतिर्लिंग<br>
       गंभीर धीर सुरचक्रधारी<br>
       तुजवीण शंभो मज कोण तारी ॥ २५॥</p>

    <p>मंदार बिल्वें बकुलें सुवासी<br>
       माला पवित्र वहा शंकरासी<br>
       काशीपुरीं भैरव विश्व तारी<br>
       तुजवीण शंभो मज कोण तारी ॥ २६॥</p>
         
     <p>जाई जुई चंपक पुष्पजाती<br>
       शोभे गळां मालतिमाळ हातीं|<br>
            प्रतापसूर्य शरचापधारी <br>
            तुजवीण शंभो मज कोण तारी ॥ २७॥ </p>
         
         <p>अलक्ष्यमुद्रा श्रवणीं प्रकाशे<br>
             संपूर्ण शोभा वदनीं विलासे|<br>
             नेई सुपंथें भवपैलतीरीं <br>
             तुजवीण शंभो मज कोण तारी ॥ २८॥</p>
         
       <p> नागेशनामा सकळां जिव्हाळा<br>
        मना जपें रे शिवमंत्रमाळा<br>
        पंचाक्षरी ध्यान गुहाविहारीं<br> 
        तुजवीण शंभो मज कोण तारी ॥ २९॥ </p>
        
        <p>एकांति ये रे गुरुराज स्वामीं <br>
            चैतन्यरुपीं शिव सौख्यनामीं <br>
            शिणलों दयाळा बहुसाल भारी <br>
            तुजवीण शंभो मज कोण तारी ॥ ३०॥</p>

        <p>शास्त्राभ्यास नको श्रुती पढुं नको तीर्थांसि जाऊं नको<br>
        योगाभ्यास नको व्रतें मख नको तीव्रें तपें तीं नको<br>
        काळाचें भय मानसीं धरुं नको दुश्ह्टांस शंकूं नको<br>
        ज्याचीया स्मरणें पतीत तरती तो शंभु सोडूं नको ॥ ३१॥</p>
    </div>

