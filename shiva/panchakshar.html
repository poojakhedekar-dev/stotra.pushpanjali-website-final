

    <div class="stotra-title">शिव पंचाक्षर स्तोत्र</div>

    <div class="stotra-container" id="stotra-container" lang="mr">
        
        
        <p>
            नागेन्द्रहाराय त्रिलोचनाय<br>
            भस्माङ्गरागाय महेश्वराय।<br>
            नित्याय शुद्धाय दिगम्बराय<br>
            तस्मै नकाराय नमः शिवाय || १||<br><br>

            मन्दाकिनीसलिलचन्दनचर्चिताय<br>
            नन्दीश्वरप्रमथनाथमहेश्वराय।<br>
            मन्दारपुष्पबहुपुष्पसुपूजिताय<br>
            तस्मै मकाराय नमः शिवाय || २||<br><br>

            शिवाय गौरीवदनाब्जवृन्द<br>
            सूर्याय दक्षाध्वरनाशकाय।<br>
            श्रीनीलकण्ठाय वृषध्वजाय<br>
            तस्मै शिकाराय नमः शिवाय || ३||<br><br>

            वसिष्ठकुम्भोद्भवगौतमार्य<br>
            मूनीन्द्रदेवार्चितशेखराय।<br>
            चन्द्रार्कवैश्वानरलोचनाय<br>
            तस्मै वकाराय नमः शिवाय || ४||<br><br>

            यज्ञस्वरूपाय जटाधराय<br>
            पिनाकहस्ताय सनातनाय।<br>
            दिव्याय देवाय दिगम्बराय<br>
            तस्मै यकाराय नमः शिवाय || ५||<br><br>

            पञ्चाक्षरमिदं पुण्यं य: पठेच्छिवसन्निधौ<br>
            शिवलोकमवाप्नोति शिवेन सह मोदते || ६||
        </p>
    </div>
