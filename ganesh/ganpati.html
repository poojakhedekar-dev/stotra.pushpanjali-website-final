<div class="stotra-section">
  <div class="stotra-title">श्री गणेश स्तोत्र (संस्कृत)</div>

  <div class="stotra-container" id="stotra-container" lang="mr">
    <p>
      
        प्रणम्य शिरसा देवं गौरीपुत्रं विनायकम् ।<br>
        भक्तावासं स्मरेन्नित्यं आयुःकामार्थसिद्धये ॥ १ ॥<br><br>

        प्रथमं वक्रतुण्डं च एकदन्तं द्वितीयकम् ।<br>
        तृतीयं कृष्णपिङ्गाक्षं गजवक्त्रं चतुर्थकम् ॥ २ ॥<br><br>

        लम्बोदरं पञ्चमं च षष्ठं विकटमेव च ।<br>
        सप्तमं विघ्नराजं च धूम्रवर्णं तथाष्टमम् ॥ ३ ॥<br><br>

        नवमं फालचन्द्रं च दशमं तु विनायकम् ।<br>
        एकादशं गणपतिं द्वादशं तु गजाननम् ॥ ४ ॥<br><br>

        द्वादशैतानि नामानि त्रिसन्ध्यं यः पठेन्नरः ।<br>
        न च विघ्नभयं तस्य सर्वसिद्धिकरं प्रभो ॥ ५ ॥<br><br>

        विद्यार्थी लभते विद्यां धनार्थी लभते धनम् ।<br>
        पुत्रार्थी लभते पुत्रान् मोक्षार्थी लभते गतिम् ॥ ६ ॥<br><br>

        जपेत्त् गणपतिस्तोत्रं षड्भिर्मासैः फलम् लभेत् ।<br>
        संवत्सरेण सिद्धिं च लभते नात्र संशयः ॥ ७ ॥<br><br>

        अष्टभ्यो ब्राह्मणेभ्यश्च लिखित्वा यः समर्पयेत् ।<br>
        तस्य विद्या भवेत्सर्वा गणेशस्य प्रसादतः ॥ ८ ॥<br><br>

        ॥ इति श्री नारदपुराणे श्रीगणेशस्तोत्रं सम्पूर्णम् ॥
    </p>
    
  </div>
</div>
