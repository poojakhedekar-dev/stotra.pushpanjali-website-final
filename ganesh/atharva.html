
  <div class="stotra-section">
    <div class="stotra-title">श्री गणेश अथर्वशीर्ष</div>

    <div class="stotra-container" id="stotra-container" lang="sa">
  <p>
<b>॥ शान्ति पाठः ॥</b><br><br>
||श्री गणेशाय नमः||<br>
ॐ भद्रं कर्णेभिः शृणुयाम देवाः ।<br>
भद्रं पश्येमाक्षभिर्यजत्राः ।<br>
स्थिरैरङ्गैस्तुष्टुवांसस्तनूभिः ।<br>
व्यशेम देवहितं यदायुः ॥<br><br>
ॐ स्वस्ति न इन्द्रो वृद्धश्रवाः ।<br>
स्वस्ति नः पूषा विश्ववेदाः ।<br>
स्वस्तिनस्तार्क्ष्यो अरिष्टनेमिः ।<br>
स्वस्ति नो बृहस्पतिर्दधातु ॥<br>
<b>ॐ शान्तिः । शान्तिः । शान्तिः ॥ </b> <br><br><br>
          
     
<b>
ॐ नमस्ते गणपतये।<br></b>
त्वमेव प्रत्यक्षं तत्वमसि।।<br>
त्वमेव केवलं कर्त्ताऽसि।<br>
त्वमेव केवलं धर्तासि।।<br>
त्वमेव केवलं हर्ताऽसि।<br>
त्वमेव सर्वं खल्विदं ब्रह्मासि।।<br>
त्वं साक्षादात्मासि नित्यम्।<br>
ऋतं वच्मि।। सत्यं वच्मि।।<br>
अव त्वं मां।। अव वक्तारं।। अव श्रोतारं।<br>
अवदातारं।। अव धातारमव अनुचानमव शिष्यं।।<br>
अव पश्चात्तात्।। अव पुरस्तात्।। अवोत्तरात्तात्।।<br>
अव दक्षिणात्तात्।। अव चोर्ध्वात्तात्।। अवाधरात्तात्।।<br>
सर्वतो मां पाहि पाहि समंतात्।।३।।<br><br>

त्वं वाङ्मयचस्त्वं चिन्मयः।<br>
त्वं आनन्दमयो ब्रह्ममयः।।<br>
त्वं सच्चिदानन्दाद्वितियोऽसि।<br>
त्वं प्रत्यक्षं ब्रह्मासि।<br>
त्वं ज्ञानमयो विज्ञानमयोऽसि।।४।।<br><br>

सर्वं जगदिदं त्वत्तो जायते।<br>
सर्वं जगदिदं त्वत्तस्तिष्ठति।<br>
सर्वं जगदिदं त्वयि लयमेष्यति।<br>
सर्वं जगदिदं त्वयि प्रत्येति।।<br>
त्वं भूमिरापोऽनलोऽनिलो नभः।।<br>
त्वं चत्वारि वाक्पदानि।।५।।<br><br>

त्वं गुणत्रयातीतः। त्वमवस्थात्रयातीतः।<br>
त्वं देहत्रयातीतः। त्वं कालत्रयातीतः।<br>
त्वं मूलाधारस्थितोऽसि नित्यम्।<br>
त्वं शक्तित्रयात्मकः।।<br>
त्वां योगिनो ध्यायंति नित्यम्।<br>
त्वं ब्रह्मा त्वं विष्णुस्त्वं रुद्रस्त्वं इन्द्रस्त्वं अग्निस्त्वं।<br>
वायुस्त्वं सूर्यस्त्वं चंद्रमास्त्वं ब्रह्म भूर्भुवः स्वरोम्।।६।।<br><br>

गणादिं पूर्वमुच्चार्य वर्णादिं तदनंतरम्।<br>
अनुस्वारः परतरः।<br>
अर्धेन्दुलसितम्।<br>
तारेण ऋद्धम्।<br>
एतत्तव मनुस्वरूपम्।<br>
गकारः पूर्वरूपम्। अकारो मध्यरूपम्। अनुस्वारश्चान्त्यरूपम्।<br>
बिन्दुरूत्तररूपम्।<br>
नादः संधानम्। संहिता संधिः। सैषा गणेशविद्या।।<br>
गणक ऋषिः। निचृद्गायत्री छन्दः। गणपतिर्देवता।<br>
ॐ गं गणपतये नमः।।७।।<br><br>

एकदंताय विद्महे। वक्रतुण्डाय धीमहि। तन्नो दंती प्रचोदयात्।।<br>
एकदंतं चतुर्हस्तं पाशाङ्कुशधरं परम्।<br>
रदं च वरदं च हस्तैर्विभ्राणं मूषकध्वजम्।<br>
रक्तं लम्बोदरं शूर्पकर्णकं रक्तवाससम्।<br>
रक्तगन्धानुलिप्ताङ्गं रक्तपुष्पैः सुपूजितम्।।८।।<br><br>

भक्तानुकंपिनं देवं जगत्कारणमच्युतम्।<br>
आविर्भूतं च सृष्ट्यादौ प्रकृतैः पुरुषात्परम्।<br>
एवं ध्यायति यो नित्यं स योगी योगिनां वरः।।९।।<br><br>

नमो व्रातपतये नमो गणपतये।<br>
नमः प्रथमपतये नमस्तेऽस्तु लम्बोदरायैकदंताय विघ्ननाशिने शिवसुताय।<br>
श्रीवरदमूर्तये नमोनमः।।१०।।<br><br><br>

<b>॥ फलश्रुति ॥</b><br><br>

एतदथर्वशीर्षं योऽधीते। स ब्रह्मभूयाय कल्पते।<br>
स सर्वविघ्नैर्न बाध्यते स सर्वतः सुखमेधते।।११।।<br><br>

सायमधीयानो दिवसकृतं पापं नाशयति।<br>
प्रातरधीयानो रात्रिकृतं पापं नाशयति।<br>
सायं प्रातः प्रयुंजानोऽपापो भवति।<br>
सर्वत्राधीयानोऽविघ्नो भवति।<br>
धर्मार्थकाममोक्षं च विन्दति।।१२।।<br><br>

इदमथर्वशीर्षं शिष्याय न देयम्।<br>
यो यदि मोहाददास्यति स पापीयान् भवति।<br>
सहस्रावर्तनात् यं यं काममधीते तं तमनेन साधयेत्।।१३।।<br><br>

अनेन गणपतिमभिषिञ्चति स वाग्मी भवति।<br>
चतुर्थ्यां मनसा जपति स विद्यावान् भवति।<br>
इत्यर्थर्वणवाक्यम्। ब्रह्माद्यारवणं विद्यात्।<br>
न विभेती कदाचन।।१४।।<br><br>

यो दूर्वां कुरैर्यजति स वैश्रवणोपमो भवति।<br>
यो लाजैर्यजति स यशोवान् भवति। स मेधावान् भवति।<br>
यो मोदकसहस्रैण यजति स वाञ्छितफलं विन्दति।<br>
यः साज्यसमिद्धैः यजति स सर्वं लभते स सर्वं लभते।।१५।।<br><br>

अष्टौ ब्राह्मणान् सम्यग्राहयित्वा सूर्यवर्चस्वी भवति।<br>
सूर्यगृहे महानद्यां प्रतिमा सन्निधौ वा जपत्वा सिद्धमन्त्रः भवति।<br>
महाविघ्नात्प्रमुच्यते। महादोषात्प्रमुच्यते। महापापात्प्रमुच्यते।<br>
स सर्वविद्भवति स सर्वविद्भवति।<br>
य एवं वेद। इत्युपनिषत्।।१६।।<br><br>

॥ अथर्ववेदीयं गणपत्यथर्वशीर्षं समाप्तम् ॥<br><br>

  </p>
    </div>
  </div>
</body>
</html>
