<div class="stotra-section">
  <div class="stotra-title">श्रीकृष्ण अष्टकम्  </div>

  <div class="stotra-container" id="stotra-container" lang="sa">
  
<p>

  भजे व्रजैकमण्डनं समस्तपापखण्डनं |<br>
  स्वभक्तचित्तरञ्जनं सदा एव नन्दनन्दनम् ||<br><br>

  सुपिच्छगुच्छमस्तकं सुनादवेणुहस्तकं |<br>
  अनंगरंगसागरं नमामि कृष्णनागरम् || १ ||<br><br>

  मनोजगर्वमोचनं विशाललोललोचनं |<br>
  विधूतगोपशोचनं नमामि पद्मलोचनम् ||<br><br>

  करारविन्दभूधरं स्मितावलोकसुन्दरं |<br>
  महेन्द्रमानदारणं नमामि कृष्णवारणम् || २ ||<br><br>

  कदम्बसूनकुण्डलं सुचारुगण्डमण्डलं |<br>
  जाङ्गनैकवल्लभं नमामि कृष्णदुर्लभम् ||<br><br>

  यशोदया समोदया सगोपया सनन्दया |<br>
  युतं सुखैकदायकं नमामि गोपनायकम् || ३ ||<br><br>

  सदैव पादपङ्कजं मदीयमानसे निजं |<br>
  दधानमुत्तमालकं नमामि नन्दबालकम् ||<br><br>

  समस्तदोषशोषणं समस्तलोकपोषणं |<br>
  समस्तगोपमानसं नमामि नन्दलालसम् || ४ ||<br><br>

  भुवोभरावतारकं भवाब्धिकर्णधारकं |<br>
  यशोमतीकिशोरकं नमामि चित्तचोरकम् ||<br><br>

  दृगन्तकान्तभङ्गिनं सदा सदालसङ्गिनं |<br>
  दिने दिने नवं नवं नमामि नन्दसंभवम् || ५ ||<br><br>

  गुणाकरं सुखाकरं कृपाकरं कृपापरं |<br>
  सुरद्विषन्निकन्दनं नमामि गोपनन्दनम् ||<br><br>

  नवीनगोपनागरं नवीनकेलिलंपटं |<br>
  नमामि मेघसुन्दरं तटित्प्रभालसत्पटम् || ६ ||<br><br>

  समस्तगोपनन्दनं हृदंबुजैकमोदनं |<br>
  नमामि कुञ्जमध्यगं प्रसन्नभानुशोभनम् ||<br><br>

  निकामकामदायकं दृगन्तचारुसायकं |<br>
  रसालवेणुगायकं नमामि कुञ्जनायकम् || ७ ||<br><br>

  विदग्धगोपिकामनो मनोज्ञतल्पशायिनं |<br>
  नमामि कुञ्जकानने प्रवृद्धवह्निपायिनम् ||<br><br>

  यदा तदा यथा तथा तथैव कृष्णसत्कथा |<br>
  मया सदैव गीयतां तथा कृपाविधीयताम् || ८ ||<br><br>

  प्रमाणिका द्वयं जपत्यधीत्य यः पुमान् |<br>
  भवेत्स नन्दनन्दने भवेषु भक्तिमान् || ९ ||

</p>

  </div>
</div>
