<div class="stotra-section">
  <div class="stotra-title"> || मधुराष्टकम् ||</div>

  <div class="stotra-container" id="stotra-container" lang="hi">
    
    <p>
  अधरं मधुरं वदनं मधुरं नयनं मधुरं हसितं मधुरं |<br>
  हृदयं मधुरं गमनं मधुरं मधुराधिपते अखिलं मधुरं || १ ||<br><br>

  वचनं मधुरं चरितं मधुरं वसनं मधुरं वलितं मधुरं |<br>
  चलितं मधुरं भ्रमितं मधुरं मधुराधिपते अखिलं मधुरं || २ ||<br><br>

  वेणुर्मधुरो रेणुर्मधुरः पाणिर्मधुरः पादौ मधुरौ |<br>
  नृत्यं मधुरं सख्यं मधुरं मधुराधिपते अखिलं मधुरं || ३ ||<br><br>

  गीतं मधुरं पीतं मधुरं भुक्तं मधुरं सुप्तं मधुरं |<br>
  रूपं मधुरं तिलकं मधुरं मधुराधिपते अखिलं मधुरं || ४ ||<br><br>

  करणं मधुरं तरणं मधुरं हरणं मधुरं रमणं मधुरं |<br>
  वमितं मधुरं शमितं मधुरं मधुराधिपते अखिलं मधुरं || ५ ||<br><br>

  गुञ्जा मधुरा माला मधुरा यमुना मधुरा वीची मधुरा |<br>
  सलिलं मधुरं कमलं मधुरं मधुराधिपते अखिलं मधुरं || ६ ||<br><br>

  गोपी मधुरा लीला मधुरा युक्तं मधुरं मुक्तं मधुरं |<br>
  दृष्टं मधुरं सृष्टं मधुरं मधुराधिपते अखिलं मधुरं || ७ ||<br><br>

  गोपा मधुरा गावो मधुरा यष्टिर्मधुरा सृष्टिर्मधुरा |<br>
  दलितं मधुरं फलितं मधुरं मधुराधिपते अखिलं मधुरं || ८ ||
</p>

  </div>
</div>
