<div class="stotra-section">
  <div class="stotra-title">बजरंग बाण </div>

  <div class="stotra-container" id="stotra-container" lang="hi">
    <p>
दोहा :<br>
निश्चय प्रेम प्रतीति ते, बिनय करैं सनमान।<br>
तेहि के कारज सकल शुभ, सिद्ध करैं हनुमान॥<br><br>

चौपाई :<br>
जय हनुमंत संत हितकारी। सुन लीजै प्रभु अरज हमारी॥<br>
जन के काज बिलंब न कीजै। आतुर दौरि महा सुख दीजै॥<br>
जैसे कूदि सिंधु महिपारा। सुरसा बदन पैठि बिस्तारा॥<br>
आगे जाय लंकिनी रोका। मारेहु लात गई सुरलोका॥<br>
जाय बिभीषन को सुख दीन्हा। सीता निरखि परमपद लीन्हा॥<br>
बाग उजारि सिंधु महँ बोरा। अति आतुर जमकातर तोरा॥<br>
अक्षय कुमार मारि संहारा। लूम लपेटि लंक को जारा॥<br>
लाह समान लंक जरि गई। जय जय धुनि सुरपुर नभ भई॥<br>
अब बिलंब केहि कारन स्वामी। कृपा करहु उर अंतरयामी॥<br>
जय जय लखन प्रान के दाता। आतुर ह्वै दुख करहु निपाता॥<br>
जै हनुमान जयति बल-सागर। सुर-समूह-समरथ भट-नागर॥<br>
ॐ हनु हनु हनु हनुमंत हठीले। बैरिहि मारु बज्र की कीले॥<br>
ॐ ह्नीं ह्नीं ह्नीं हनुमंत कपीसा। ॐ हुं हुं हुं हनु अरि उर सीसा॥<br>
जय अंजनि कुमार बलवंता। शंकरसुवन बीर हनुमंता॥<br>
बदन कराल काल-कुल-घालक। राम सहाय सदा प्रतिपालक॥<br>
भूत, प्रेत, पिसाच निसाचर। अगिन बेताल काल मारी मर॥<br>
इन्हें मारु, तोहि सपथ राम की। राखु नाथ मरजाद नाम की॥<br>
सत्य होहु हरि सपथ पाइ कै। राम दूत धरु मारु धाइ कै॥<br>
जय जय जय हनुमंत अगाधा। दुख पावत जन केहि अपराधा॥<br>
पूजा जप तप नेम अचारा। नहिं जानत कछु दास तुम्हारा॥<br>
बन उपबन मग गिरि गृह माहीं। तुम्हरे बल हौं डरपत नाहीं॥<br>
जनकसुता हरि दास कहावौ। ताकी सपथ बिलंब न लावौ॥<br>
जै जै जै धुनि होत अकासा। सुमिरत होय दुसह दुख नासा॥<br>
चरन पकरि, कर जोरि मनावौं। यहि औसर अब केहि गोहरावौं॥<br>
उठु, उठु, चलु, तोहि राम दुहाई। पायँ परौं, कर जोरि मनाई॥<br>
ॐ चं चं चं चं चपल चलंता। ॐ हनु हनु हनु हनु हनुमंता॥<br>
ॐ हं हं हाँक देत कपि चंचल। ॐ सं सं सहमि पराने खल-दल॥<br>
अपने जन को तुरत उबारौ। सुमिरत होय आनंद हमारौ॥<br>
यह बजरंग-बाण जेहि मारै। ताहि कहौ फिरि कवन उबारै॥<br>
पाठ करै बजरंग-बाण की। हनुमत रक्षा करै प्रान की॥<br>
यह बजरंग बाण जो जापैं। तासों भूत-प्रेत सब कापैं॥<br>
धूप देय जो जपै हमेसा। ताके तन नहिं रहै कलेसा॥<br><br>

दोहा :<br>
उर प्रतीति दृढ़, सरन ह्वै, पाठ करै धरि ध्यान।<br>
बाधा सब हर, करैं सब काम सफल हनुमान॥<br>
</p>

    
  </div>
</div>
